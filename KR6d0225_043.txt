# -*- mode: mandoku-view; -*-
#+DATE: 2016-06-08 16:45
#+TITLE: 閑居編
#+PROPERTY: CBETA_ID X56n0949
#+PROPERTY: ID KR6d0225
#+PROPERTY: SOURCE 卍 Xuzangjing Vol. 56, No. 949
#+PROPERTY: VOL 56
#+PROPERTY: BASEEDITION X
#+PROPERTY: WITNESS CBETA
#+PROPERTY: LASTPB <pb:KR6d0225_X_043-0928a> ¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 43
¶

 閑居編第四十三¶
宋孤山沙門　智圓　著
<pb:KR6d0225_X_043-0928b>¶

** 寄華亭虗己師¶

#+BEGIN_VERSE
「　懶答公卿信
　高眠野興濃
　虗堂開夜月¶
　孤枕度秋鐘
　臨水成新作
　看雲憶舊峯¶
　林間仍抱疾
　早晚遂相逢」
#+END_VERSE
¶

** 旅舍言懷¶

#+BEGIN_VERSE
「　旅舍少相識
　孤吟俗態分
　客情生夜雨¶
　歸夢入秋雲
　砌冷螢頻過
　牕幽鴈忽聞¶
　西峯泉石在
　終去謝人群」
#+END_VERSE
¶

** 上錢唐太守薛大諫¶

#+BEGIN_VERSE
「　分符江郡遠
　貴列七人間
　文古淳風在¶
　時清諫筆閑
　樓高喧暮角
　廳冷鏁秋山¶
　聖代期調鼎
　軒車即詔還」
#+END_VERSE
¶

** 贈守能師¶

#+BEGIN_VERSE
「　高臥湖山畔
　塵機任萬端
　連雲吟閣靜¶
　度水講鐘寒
　幽戶花時閉
　新書雪夜刊¶
　(師甞撰典類一百卷)
　却應趨競者
　相笑隱林巒」
#+END_VERSE
¶

** 潮¶

#+BEGIN_VERSE
「　羅剎江心起
　晨昏信不差
　寒聲喧極浦¶
　秋勢卷平沙
　望立人心險
　驚飛鳥影斜¶
　來源爭可問
　滄海況無涯」
#+END_VERSE
¶

** 送夤上人歸道場山¶

#+BEGIN_VERSE
「　行行擕錫別
　幽景到山分
　殘雪經春在¶
　疎鐘度水聞
　松深生晚吹
　潭靜照閑雲¶
　巖閣重開講
　清香入夜焚」
#+END_VERSE

<pb:KR6d0225_X_043-0928c>¶

** 宿山院¶

#+BEGIN_VERSE
「　一宿無塵境
　相留靜話長
　秋聲歸古木¶
　月色滿空廊
　嵐氣侵衣潤
　溪泉漱齒涼¶
　終期整缾錫
　來此掩閑房」
#+END_VERSE
¶

** 贈簡上人¶

#+BEGIN_VERSE
「　澹然人外趣
　萬事已無求
　花院春深講¶
　雲山夏滿遊
　汲泉苔井曉
　鳴磬竹牕秋¶
　別有幽期在
　香燈老沃洲」
#+END_VERSE
¶

** 苔¶

#+BEGIN_VERSE
「　與僻偏饒分
　蒼蒼稱靜吟
　閑堦經雨徧¶
　峭壁度秋深
　色冷分禽跡
　痕幽入樹陰¶
　衡門終歲在
　車馬絕相侵」
#+END_VERSE
¶

** 寄楚南師¶

#+BEGIN_VERSE
「　昔年江上別
　高跡杳難尋
　浮世人稀見¶
　青山隱更深
　琢詩窮有象
　體道極無心¶
　慚負眠雲約
　西峯夕照陰」
#+END_VERSE
¶

** 江亭晚望¶

#+BEGIN_VERSE
「　江亭閑寫望
　秋景正無窮
　鳥沒寒雲外¶
　帆歸暮色中
　淡煙生極浦
　敗葉墜涼風¶
　迴道聞漁唱
　人家隔葦藂」
#+END_VERSE
¶

** 登武林高峯¶

#+BEGIN_VERSE
「　千尋堆冷碧
　極頂絕塵蹤
　雨霽聞清籟¶
　雲開見別峯
　落泉噴怪石
　驚鳥入深松¶
　吟罷凭欄久
　遙天起暮鐘」
#+END_VERSE

<pb:KR6d0225_X_043-0929a>¶

** 懷子仁師¶

#+BEGIN_VERSE
「　寥寥塵跡遠
　禪外動閑思
　水國人歸後¶
　秋軒月白時
　鳴蛩藏壞壁
　幽鳥立寒枝¶
　獨坐誰相問
　微吟鑷病髭」
#+END_VERSE
¶

** 書懷¶

#+BEGIN_VERSE
「　一錫任西東
　孤懷孰與同
　吟髭潛變白¶
　人事旋成空
　秋閣閑看月
　寒牕臥聽鴻¶
　時將寂寥意
　深夜寄絲桐」
#+END_VERSE
¶

** 寄棲白師¶

#+BEGIN_VERSE
「　深隱空林下
　清幽絕外緣
　雨牕封嶽信¶
　苔井濾秋泉
　門靜來沙鳥
　庭閑噪晚蟬¶
　凭欄獨相憶
　殘日下遙天」
#+END_VERSE
¶

** 贈郝逸人¶

#+BEGIN_VERSE
「　故國伊川遠
　深居碧嶂前
　伴吟唯有[鴳-女+隹]¶
　高趣別無仙
　嶽信閑慵答
　丹經秘不傳¶
　杖黎時訪我
　終日話南禪」
#+END_VERSE
¶

** 遊靈隱山¶

#+BEGIN_VERSE
「　峭壁侵宵極
　靈蹤不猒尋
　閑思曾有夢¶
　歸隱豈無心
　絕碧煙霞麗
　幽巖洞穴深¶
　那堪思慧理
　殘日白猿吟」
#+END_VERSE
¶

** 謝擇梧律師惠竹杖¶

#+BEGIN_VERSE
「　剪自幽巖側
　高僧忽見遺
　看雲欹盡日¶
　書雪握多時
　節冷蟲微蠧
　根閑蘚暗滋¶
　舊山泉石在
　歸去賴扶持」
#+END_VERSE

<pb:KR6d0225_X_043-0929b>¶

** 梵天寺閑居書事¶

#+BEGIN_VERSE
「　松杉圍靜室
　蹤跡遠人羣
　抱疾添華髮¶
　看山羡白雲
　苔痕經雨長
　蟬韻帶風聞¶
　獨坐無來客
　西軒日又曛」
#+END_VERSE
¶

** 鍊丹井¶

#+BEGIN_VERSE
「　仙去遺蹤在
　泠泠翠嶽邊
　泠光涵碧甃¶
　暗脉洩寒泉
　月映氷壺淺
　秋澄古鑑圓¶
　羽人居止近
　閑汲灌芝田」
#+END_VERSE
¶

** 冷泉亭¶

#+BEGIN_VERSE
「　亭幽無俗狀
　清景滌煩僸
　砌壓寒流淺¶
　簷分積翠深
　晚花閑照影
　古木冷垂陰¶
　凭檻不能去
　澄澄發靜吟」
#+END_VERSE
¶

** 贈僧¶

#+BEGIN_VERSE
「　諸祖參尋徧
　消搖髮未華
　舊房扃海外¶
　孤跡寄天涯
　琢句秋牕月
　觀空晚砌華¶
　時來說高趣
　終去隱煙霞」
#+END_VERSE
¶

** 湖居秋日病起¶

#+BEGIN_VERSE
「　舊識稀相訪
　寥寥掩壞房
　鼎深殘藥在¶
　頷瘦白髭長
　塵點沾書篋
　苔痕汙石牀¶
　簷幽蟲織網
　砌冷菊含香
　靜思憐深夜¶
　清羸怯晚涼
　雲峰歸未得
　閑坐詠滄浪」
#+END_VERSE
¶

** 贈夷中師¶

#+BEGIN_VERSE
「　澹泊背時態
　翛然塵外心
　靜吟霜月盡¶
　歸夢海雲深
　室冷苔生榻
　牕閑鳥覰琴
<pb:KR6d0225_X_043-0929c>¶
　幽棲共得趣
　乘興幾相尋」
#+END_VERSE
¶

** 寄圓長老¶

#+BEGIN_VERSE
「　澹慮棲幽境
　閑將水石隣
　信衣傳往祖¶
　禪語示來人
　晚屋茶煙細
　晴軒岳翠勻¶
　相懷獨南望
　林木又經春」
#+END_VERSE
¶

** 同友人宿山院¶

#+BEGIN_VERSE
「　共依清境宿
　話道復論文
　潭月秋深見¶
　山鐘夜後聞
　蟲聲沉古砌
　螢影沒殘雲¶
　會約長棲此
　爐香樹下焚」
#+END_VERSE
¶

** 贈清曉師¶

#+BEGIN_VERSE
「　道勝塵機息
　講餘林葉枯
　清名高臥遠¶
　黑髮苦吟無
　庭靜秋雲澹
　牕閑夜月孤¶
　時聞適幽興
　上閣望平湖」
#+END_VERSE
¶

** 寄德聰師¶

#+BEGIN_VERSE
「　古院稽山下
　幽棲猒客尋
　機心禪外盡¶
　詩思病來深
　缾水寒凘結
　杉風晚磬沉¶
　他時若招隱
　香火繼東林」
#+END_VERSE
¶

** 上方院¶

#+BEGIN_VERSE
「　禪扉開絕頂
　海色映層巒
　剎影浸寥泬¶
　鐘聲度渺漫
　荒苔幽徑滑
　冬雪暮牕寒¶
　吟罷慵迴首
　遲遲獨凭欄」
#+END_VERSE
¶

** 登樓懷遵易¶

#+BEGIN_VERSE
「　閑景杳無極
　凭欄思若何
　鳥行沈遠岳¶
　秋色滿滄波
　來信經年絕
　新愁向晚多
<pb:KR6d0225_X_043-0930a>¶
　依依自吟望
　舊約負煙蘿」
#+END_VERSE
¶
¶
閑居編第四十三
