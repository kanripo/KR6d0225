# -*- mode: mandoku-view; -*-
#+DATE: 2016-06-08 16:45
#+TITLE: 閑居編
#+PROPERTY: CBETA_ID X56n0949
#+PROPERTY: ID KR6d0225
#+PROPERTY: SOURCE 卍 Xuzangjing Vol. 56, No. 949
#+PROPERTY: VOL 56
#+PROPERTY: BASEEDITION X
#+PROPERTY: WITNESS master
#+PROPERTY: LASTPB <pb:KR6d0225_X_037-0919b> 
#+PROPERTY: JUAN 37
¶
閑居編第三十七¶
宋孤山沙門　智圓　著¶

** 擬洛下分題(并序)¶

有客示吾西臺御史集仙公李建中靜居分題者集¶
仙得松石琴薦河南法椽鮑當得茯苓人青城僧惟¶
鳳得遞詩筒鉅鹿魏野得文石酒盃率皆彩筆奇絕¶
理旨峭拔而使並驅於賦詠之塗爭雄於文翰之域¶
者未見其後先勝負矣吾嗟翫之不足會抱疾講暇¶
遂擬其題庶有思齊之心肯顧斆嚬之誚也。¶

** 松石琴薦¶

#+BEGIN_VERSE
「　松石為琴薦
　麟皺狀頗奇
　補天雖變質¶
　映㵎尚含滋
　靜砌和煙立
　虗堂帶蘚移¶
　最宜彈別鶴
　況有舊棲枝」
#+END_VERSE
¶

** 茯苓人¶

#+BEGIN_VERSE
「　本自松根得
　名因象物彰
　為醫君可信¶
　除疾我偏良
　濟眾應藏用
　捐軀必自強¶
　無勞問蹤跡
　名字在仙方」
#+END_VERSE
¶

** 遞詩筒¶

#+BEGIN_VERSE
「　元白舊裁製
　規模傳至今
　凌霜重高節¶
　容物貴虗心
　豈倦關河遠
　寧辯雨雪深¶
　雅言如見託
　終為報知音」
#+END_VERSE

<pb:KR6d0225_X_037-0919c>¶

** 文石酒盃¶

#+BEGIN_VERSE
「　良匠鑿頑璞
　為盃異彩存
　雲蒸猶有潤¶
　蘚駮巳無痕
　靜愛如冰潔
　閑憐似玉溫¶
　野民便古質
　長把近窪罇」
#+END_VERSE
¶

** 友人元敏示以三題乃賡而和之¶

*** 挑燈杖¶

#+BEGIN_VERSE
「　裁製削青筠
　纖纖狀可珍
　助燈雖有力¶
　舉用實由人
　破暗如無怠
　資明敢顧身¶
　牕間儻勤學
　終夕願相親」
#+END_VERSE
¶

*** 刮字刀¶

#+BEGIN_VERSE
「　質本精剛化
　鋒𨦵豈易羣
　未曾傷正典¶
　長為剗訛文
　類與鈆刀異
　名將彩筆分¶
　刪書及定禮
　曾忝立奇勳」
#+END_VERSE
¶

*** 試金石¶

#+BEGIN_VERSE
「　真偽立可辨
　貞姿號試金
　雖無褒貶口¶
　似有是非心
　採取山溪遠
　緘藏篋笥深¶
　鑛人如未訣
　終日自相尋」
#+END_VERSE
¶

** 燭蛾誡¶

#+BEGIN_VERSE
「　有蟲名燭蛾
　翱翔近燈火
　舉手再三遮¶
　彼意終不可
　驅去復飛來
　防護更勞我¶
　汝無縱所見
　自取燋肌禍」
#+END_VERSE
¶

** 挽歌詞三首(二月二十八日作至二十九日終)¶

*** 其一¶

#+BEGIN_VERSE
「　平生宗釋復宗儒
　竭慮研精四體枯
<pb:KR6d0225_X_037-0920a>¶
　莫待歸全寂無語
　始知諸法本來無」
#+END_VERSE
¶

*** 其二¶

#+BEGIN_VERSE
「　蕭蕭墓後千竿竹
　鬱鬱墳前一樹松¶
　此處不須兄弟哭
　自然相對起悲風」
#+END_VERSE
¶

*** 其三¶

#+BEGIN_VERSE
「　莫談生滅與無生
　謾把心神與物爭¶
　陶器一藏松樹下
　綠苔芳草任縱橫」
#+END_VERSE
¶

** 中庸子預自銘之曰墓誌¶

#+BEGIN_VERSE
「　清淨本然
　無變無遷
　為藏陶器¶
　密邇閑泉」
#+END_VERSE
¶

** 碼瑙坡四詠(并序)¶

中庸子養病於瑪瑙坡病少間詠四物以四時見意。¶

*** 其一¶

#+BEGIN_VERSE
「　瑪瑙坡前樹
　春來亦著華
　雨晴煙乍斂¶
　濃艶鬬朝霞」
#+END_VERSE
¶

*** 其二¶

#+BEGIN_VERSE
「　瑪瑙坡前水
　泠泠夏亦寒
　夜深明月上¶
　珠顆落冰盤」
#+END_VERSE
¶

*** 其三¶

#+BEGIN_VERSE
「　瑪瑙坡前路
　秋宵獨倚笻
　草深藏鬼火¶
　苔老絕人蹤」
#+END_VERSE
¶

*** 其四¶

#+BEGIN_VERSE
「　瑪瑙坡前石
　堅貞可補天
　女媧何處去¶
　冷落沒寒煙」
#+END_VERSE

<pb:KR6d0225_X_037-0920b>¶
¶
閑居編第三十七
