# -*- mode: mandoku-view; -*-
#+DATE: 2016-06-08 16:45
#+TITLE: 閑居編
#+PROPERTY: CBETA_ID X56n0949
#+PROPERTY: ID KR6d0225
#+PROPERTY: SOURCE 卍 Xuzangjing Vol. 56, No. 949
#+PROPERTY: VOL 56
#+PROPERTY: BASEEDITION X
#+PROPERTY: WITNESS master
#+PROPERTY: LASTPB <pb:KR6d0225_X_047-0936a> ¶¶¶¶¶¶¶¶¶¶¶¶¶¶¶
#+PROPERTY: JUAN 47
¶
閑居編第四十七¶
宋孤山沙門　智圓　著¶

** 寄雪竇長老¶

#+BEGIN_VERSE
「　絕頂久潛隱
　心閑道更真
　山深林下雪¶
　堂靜晝無人
　雲抱看經石
　禽接入定身
<pb:KR6d0225_X_047-0936b>¶
　敢言他世約
　安養願相親(師求淨土予志頗同故云爾)」
#+END_VERSE
¶

** 君復處士栖大師夙有翫月泛湖之約予以¶
臥病致爽前期因為此章聊以道意¶

#+BEGIN_VERSE
「　涼風吹眾木
　羸病轉加前
　伏枕誰相問¶
　中秋月又圓
　清光浮遠嶠
　冷色混平川¶
　不得同支許
　乘舟樂浩然」
#+END_VERSE
¶

** 寄西山智道人¶

#+BEGIN_VERSE
「　淨業修持久
　攀緣念巳摧
　冰潭殘月在¶
　古岸夜禪回
　像燭微留燄
　爐香冷變灰¶
　時逢舊參侶
　閑坐話黃梅」
#+END_VERSE
¶

** 寄慧雲大師¶

#+BEGIN_VERSE
「　繁華辭帝輦
　岑寂戀山林
　志向浮名淡¶
　房扃古寺深
　詩窻來皓月
　齋磬下幽禽¶
　終約逢新雪
　閑過話靜心」
#+END_VERSE
¶

** 寄海慧大師¶

#+BEGIN_VERSE
「　雲門卜深隱
　誰復繼高蹤
　舊寺拋雙闕¶
　新題咏十峯
　(大師有雲門十峯詠)
　禪開杉逕月¶
　講候雪樓鐘
　莫怪相尋晚
　嵆康性本慵」
#+END_VERSE
¶

** 洞霄宮¶

#+BEGIN_VERSE
「　蕭灑絕塵跡
　虗廊畵列仙
　洞靈潛徹海¶
　山峭欲奔天
　松古巢高鶴
　庭閑湧異泉¶
　長生如有術
　誰復歎流年」
#+END_VERSE
¶

** 久病¶

#+BEGIN_VERSE
「　五月茆堂臥
　窮秋疾未除
　喬林葉盡落
<pb:KR6d0225_X_047-0936c>¶
　舊識分皆疎
　講室縈蛛網
　書床長蠧魚¶
　醫王有妙藥
　飲了萬緣虗」
#+END_VERSE
¶

** 山堂落成招林處士¶

#+BEGIN_VERSE
「　搆廈當高巘
　登臨稱遯仙
　澄波寒浸郭¶
　疊翠冷搘天
　野艇浮殘照
　僧樓襯淡烟¶
　此中無俗物
　自可會清賢」
#+END_VERSE
¶

** 九月望夜招處士林君泛湖翫月¶

#+BEGIN_VERSE
「　病負中秋約
　殘秋月自新
　寒波沈皓魄¶
　碧落輾冰輪
　風靜砧聲絕
　烟收岳影均¶
　何妨此夕翫
　況是不羈人」
#+END_VERSE
¶

** 病起¶

#+BEGIN_VERSE
「　秋盡積雨歇
　幽憂病漸安
　眼疼嫌字小¶
　身瘦覺衣寬
　倚杖防苔滑
　開爐怯夜寒¶
　浮生能幾日
　長作水漚觀」
#+END_VERSE
¶

** 賦得送人自闕下還吳¶

#+BEGIN_VERSE
「　蓴羮鱸膾美
　張翰忽思歸
　烟水東南闊¶
　風帆且夕飛
　靜吟新月正
　閑望舊山微¶
　獨羨長江上
　遺名掩竹扉」
#+END_VERSE
¶

** 贈駱偃¶

#+BEGIN_VERSE
「　才高淹下位
　聖代尚遺賢
　賈誼方流涕¶
　楊雄正草玄
　開琴逢皓月
　試茗選清泉¶
　篋有文編在
　時容後學傳」
#+END_VERSE
¶

** 病中雨夜懷同志¶

#+BEGIN_VERSE
「　杉竹競霪霪
　天時正積陰
　背窻秋燭暗
<pb:KR6d0225_X_047-0937a>¶
　欹枕夜堂深
　月被重雲蔽
　螢依濕氣沉¶
　無憀不成寐
　況復想知音」
#+END_VERSE
¶

** 游風水洞僧院¶

#+BEGIN_VERSE
「　風水分雙洞
　幽奇類沃洲
　猿吟清徹夜¶
　山色冷宜秋
　雲擁堦前石
　鐘殘竹畔樓¶
　賢哉白太守
　五馬舊曾遊」
#+END_VERSE
¶

** 白髮¶

#+BEGIN_VERSE
「　華髮如春卉
　森森易滿頭
　栽培全仗老¶
　澆灌半憑愁
　世態誰能避
　仙方莫漫求¶
　迴觀短折者
　欲見更無由」
#+END_VERSE
¶

** 夜懷張逸人¶

#+BEGIN_VERSE
「　默坐懷幽趣
　誰知動鬱陶
　牕虗殘月在¶
　天靜少微高
　書去言難盡
　眠來夢亦勞¶
　終期冐風雪
　乘興泛輕舠」
#+END_VERSE
¶

** 贈頭陀僧¶

#+BEGIN_VERSE
「　上行唯知足
　時人豈易同
　一身依樹下¶
　萬慮盡禪中
　乞食村飄雪
　降眠月墜空¶
　應悲浮世上
　煩惱事無窮」
#+END_VERSE
¶

** 懷石壁山寺¶

#+BEGIN_VERSE
「　梵宮藏積翠
　往歲屢遊遨
　月上寒溪靜¶
　雲收峭壁高
　幽堦封藥草
　古樹宿猿猱¶
　終待携瓶錫
　閑棲解鬱陶」
#+END_VERSE
¶

** 與友人夜話¶

#+BEGIN_VERSE
「　對坐當清夜
　茆堂野水西
　破窻秋燭冷
<pb:KR6d0225_X_047-0937b>¶
　高木老猿啼
　跡與孤雲並
　身將一夢齊¶
　幽懷言未巳
　明月落前溪」
#+END_VERSE
¶

** 漢武帝¶

#+BEGIN_VERSE
「　酷矣秦皇滅
　荒哉漢武還
　將軍封五利¶
　神藥訪三山
　重色為金屋
　窮兵過玉關¶
　豈知堯舜道
　千古在人間」
#+END_VERSE
¶

** 送進士萬知古¶

#+BEGIN_VERSE
「　經明行修徒爾為
　一名屢點春官圍¶
　時之不利非戰罪
　歸山且著老萊衣¶
　清時貧賤誠堪恥
　侏儒太飽朔方飢¶
　男兒會有及親祿
　安能泉石久低眉¶
　束書依舊西入闕
　壯心潛與青雲期¶
　秋風嫋嫋孤魂斷
　古道迢迢去馬遲¶
　驥稱其德不稱力
　神駿唯應伯樂知」
#+END_VERSE
¶

** 寄隱者¶

#+BEGIN_VERSE
「　散髮空林下
　人間事不知
　風高蕙帳冷¶
　天遠鶴書遲
　瓶盡花朝酒
　扃殘寒夜碁¶
　無由訪幽趣
　蹤跡阻江湄」
#+END_VERSE
¶

** 贈誦經僧¶

#+BEGIN_VERSE
「　寂淡無餘念
　泠泠誦佛言
　清香飄靜夜¶
　明月泠閑軒
　幽壑來精怪
　霜林息斷猿¶
　堪嗟浮世裏
　塵事𥪰暄喧」
#+END_VERSE
¶

** 寄梵天上方政姪¶

#+BEGIN_VERSE
「　一講更無事
　翛然自不羣
　閑情江上月
<pb:KR6d0225_X_047-0937c>¶
　孤跡檻前雲
　徑冷秋苔合
　杉寒宿鳥分¶
　濤聲且暮近
　應向出禪聞」
#+END_VERSE
¶

** 久病有感因示後學¶

#+BEGIN_VERSE
「　羸病身未死
　輕安人屢亡
　穹旻不可問¶
　浮世轉加傷
　三十共嗟短
　百年同好長¶
　未能齊一夢
　何以事空王」
#+END_VERSE
¶

** 山中聞知巳及第¶

#+BEGIN_VERSE
「　交知心莫逆
　出處任相違
　月裏方攀桂¶
　山中自採薇
　致君期有術
　遯世貴無機¶
　華髮他年事
　雲泉亦可歸」
#+END_VERSE
¶

** 寄江上僧¶

#+BEGIN_VERSE
「　江寺期終老
　清香講次焚
　月怜秋後見¶
　潮愛夜深聞
　古木青陰合
　殘雲靜片分¶
　相懷未能去
　來鴈又成群」
#+END_VERSE
¶

** 送人歸舊隱¶

#+BEGIN_VERSE
「　要地慵投剌
　剛腸恥折腰
　舊山歸興切¶
　殘日去程遙
　大野明殘燒
　空江響落潮¶
　到時雲樹下
　靜聽猒懸瓢」
#+END_VERSE
¶

** 砌下老梅¶

#+BEGIN_VERSE
「　傍砌根全露
　凝烟竹半遮
　臘深空冐雪¶
　春老始開花
　止渴功應少
　和羮味亦嘉¶
　行人憐怪狀
　上漢採為槎」
#+END_VERSE
¶

** 寄余秀才¶

#+BEGIN_VERSE
「　去秋曾訪我
　一別又經年
　落日無來信
<pb:KR6d0225_X_047-0938a>¶
　西風滿耳蟬
　頭應添素髮
　詩合有新編¶
　未可輕丹桂
　蹉𧿶老海邊」
#+END_VERSE
¶

** 經通慧僧錄影堂¶

#+BEGIN_VERSE
「　寂爾歸真界
　人間化巳成
　兩朝欽至業¶
　四海仰高名
　舊跡存花社
　遺編滿帝京¶
　徘徊想前事
　庭樹跪鵶鳴」
#+END_VERSE
¶

** 深居¶

#+BEGIN_VERSE
「　牢落誰知趣
　深居野興饒
　固窮期道在¶
　寡合鄙時澆
　徑靜苔長綠
　山寒雪未消¶
　殘陽荷輕䇿
　閑望傍村橋」
#+END_VERSE
¶

** 書事¶

#+BEGIN_VERSE
「　年過不惑便衰殘
　消息浮生萬事閑¶
　慙愧眼前無俗物
　舉頭終日見雲山」
#+END_VERSE
¶

** 將入石壁山作¶

#+BEGIN_VERSE
「　慧遠風流廬岳隱
　支公高尚沃洲栖¶
　閑思石壁堪長往
　擬躡浮雲上石梯」
#+END_VERSE
¶

** 瑪瑙坡即事¶

#+BEGIN_VERSE
「　瑪瑙坡前住
　清幽絕世緣
　湖澄秋夜月¶
　山碧晚晴天
　了性方成佛
　燒丹漫學仙¶
　會逢溫伯雪
　目擊道還全」
#+END_VERSE
¶

** 自嘲¶

#+BEGIN_VERSE
「　門徑任苔荒
　長年寢一床
　病中消白日¶
　詩裏發清狂
　窻暗雲遮月
　林明葉墜霜¶
　百年能幾日
　兩𩯭巳蒼蒼」
#+END_VERSE

<pb:KR6d0225_X_047-0938b>¶

** 草堂書懷¶

#+BEGIN_VERSE
「　浮華念久絕
　閑臥愛茆堂
　門外滄洲闊¶
　閑中白日長
　庭寒頻墜果
　爐煖忽飄香¶
　寂寂無他事
　誰知世路忙」
#+END_VERSE
¶

** 中秋待月值雨¶

#+BEGIN_VERSE
「　一歲期今夕
　高空雨忽零
　虗牕沈素影¶
　疎竹動秋聲
　巳被雲陰閉
　徒懷永夜明¶
　徘徊倚山閣
　誰見此時情」
#+END_VERSE
¶

** 少年行¶

#+BEGIN_VERSE
「　兒奴屢背約
　辱我漢天子
　瞋目而語難¶
　五陵年少子
　舉手提三尺
　報國在一死¶
　匹馬立奇勳
　壯哉傳介子」
#+END_VERSE
¶

** 偶成¶

#+BEGIN_VERSE
「　世態如輪轉
　勞生豈定期
　否終還受泰¶
　樂極又生悲
　商代尊伊尹
　秦庭戮李斯¶
　未能知幻化
　安得證無為」
#+END_VERSE
¶

** 失鶴¶

#+BEGIN_VERSE
「　隻鶴忽飛去
　清音更不聞
　遠應尋鳳侶¶
　閑恐避鷄群
　岸靜休臨水
　庭空罷舞雲¶
　唯餘舊蹤跡
　篆字印苔紋」
#+END_VERSE
¶

** 送中姪¶

#+BEGIN_VERSE
「　四明乃舊隱
　岑寂宅神仙
　寒松糅紫霞¶
　幽巖落飛泉
　經秋動歸心
　荷䇿登江舡¶
　澄波漾殘暉
　群峯插晴天
　窈窈空林下
<pb:KR6d0225_X_047-0938c>¶
　片石待安禪」
#+END_VERSE
¶

** 書山中道士壁¶

#+BEGIN_VERSE
「　松下消搖自扣扉
　相留終日話真機¶
　煙藏花島青牛臥
　客散仙房獨鶴歸¶
　丹井泉澄天影小
　玉壇風冷磬聲微¶
　乘閑擬學冲霄術
　九土茫茫得者稀」
#+END_VERSE
¶

** 山居偶成¶

#+BEGIN_VERSE
「　世上誼譁耳不聞
　煙蘿深處絕人羣¶
　歲寒弗改憐高柏
　舒卷無機愛白雲¶
　閑採藥苗醫故疾
　旋編紅葉寫新文¶
　有人來問居山意
　寂寂茆堂日又曛」
#+END_VERSE
¶
閑居編第四十七
