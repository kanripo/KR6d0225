#-*- mode: mandoku-view; -*-
#+DATE: 2015-08-30 19:51:53.536110
#+TITLE: 閑居編
#+PROPERTY: CBETA_ID X56n0949
#+PROPERTY: ID KR6d0225
#+PROPERTY: SOURCE 卍 Xuzangjing Vol. 56, No. 949
#+PROPERTY: VOL 56
#+PROPERTY: BASEEDITION X
#+PROPERTY: WITNESS CBETA
#+PROPERTY: LASTPB <pb:KR6d0225_X_046-0933c> ¶
#+PROPERTY: JUAN 46
¶

 閑居編第四十六¶
宋孤山沙門　智圓　著¶

昭君辭¶

#+BEGIN_VERSE
「　昭君停車淚暫止
　為把功名奏天子¶
　靜得胡塵唯妾身
　漢家文武合羞死
#+END_VERSE
」¶

老將¶

#+BEGIN_VERSE
「　畫堂升降子孫扶
　白髮𣯶𣯶膽尚麤¶
　不省時清身已老
　逢人猶說斬單于
#+END_VERSE
」¶

邊將二首¶

#+BEGIN_VERSE
「　威聲飛將豈能過
　號令雄師劒始磨¶
　雪攪長空馬殭立
　偷營今夜度膠河
#+END_VERSE
」¶

其一¶

#+BEGIN_VERSE
「　百戰依前勇氣成
　窮邊深入耀精兵¶
　穹廬燒盡龍庭破
　却上燕然更勒銘
#+END_VERSE
」¶

其二¶

貪泉¶

#+BEGIN_VERSE
「　隱之曾飲肯為非
　今古泓澄照翠微¶
　自是貪夫性貪賄
　便將泉水作因依
#+END_VERSE
」¶

夷齊廟¶

#+BEGIN_VERSE
「　曾聞叩馬犯君顏
　萬古清風滿世間
<pb:KR6d0225_X_046-0934a>¶
　若使干戈為揖讓
　夷齊終不死空山
#+END_VERSE
」¶

嚴光臺¶

#+BEGIN_VERSE
「　撥亂方爭汗馬功
　賢才誰肯守窮空¶
　嚴光亦是夷齊類
　埀釣碧溪敦讓風
#+END_VERSE
」¶

閑田¶

#+BEGIN_VERSE
「　虞芮懷慚觀禮讓
　閑田從此草長生¶
　而今雖是文王化
　難遣貪夫兩不爭
#+END_VERSE
」¶

讀王通中說¶

#+BEGIN_VERSE
「　孟軻荀況與楊雄
　代異言殊道一同¶
　夫子文章天未喪
　又於隋世產王通
#+END_VERSE
」¶

讀毛詩¶

#+BEGIN_VERSE
「　夫子刪來三百章
　箴規明白佐時王¶
　近來吟詠唯風月
　謗木詩官事久亡
#+END_VERSE
」¶

讀孫郃集¶

#+BEGIN_VERSE
「　唐祚將亡王澤枯
　四明歸隱泣窮塗¶
　而今若撰才名志
　更有閑僧得入無¶
　(郃撰四明才名志釋宗亮預焉)
#+END_VERSE
」¶

讀禪月集¶

#+BEGIN_VERSE
「　屬興難忘水與山
　救時箴戒出其間¶
　讀終翻恨吾生𣆶
　不得斯人一往還
#+END_VERSE
」¶

觀劒客圖¶

#+BEGIN_VERSE
「　飛劒縱橫乍可驚
　翻疑風俗妄傳聲¶
　如今至究在何處
　不出為人平不平
#+END_VERSE
」¶

詩魔
<pb:KR6d0225_X_046-0934b>¶

#+BEGIN_VERSE
「　禪心喧撓被詩魔
　月冷風清柰爾何¶
　一夜欲降降不得
　紛紛徒屬更來多
#+END_VERSE
」¶

謝僧惠蒲扇¶

#+BEGIN_VERSE
「　結蒲為扇狀何奇
　助我淳風世罕知¶
　林下靜搖來客笑
　竹牀茆屋恰相宜
#+END_VERSE
」¶

招元羽律師¶

#+BEGIN_VERSE
「　去年相訪宿吾廬
　露滴蒼苔夜話遲¶
　湖水𣆶來清不極
　今秋又是月圓時
#+END_VERSE
」¶

貧居¶

#+BEGIN_VERSE
「　山厨竈上苔痕碧
　齋盂生塵無粒食¶
　可憐雀鼠未知貧
　穿屋穿墉不暫息
#+END_VERSE
」¶

詶簡上人見寄¶

#+BEGIN_VERSE
「　林間病臥懶逢迎
　相識何人最愜情¶
　唯有簡公閑且僻
　寂寥翻被俗流輕
#+END_VERSE
」¶

送僧歸姑蘇¶

#+BEGIN_VERSE
「　姑蘇臺畔樹含秋
　蟬噪西風雨乍收¶
　閑笑閑吟忽歸去
　月明何處宿孤舟
#+END_VERSE
」¶

寄遠¶

#+BEGIN_VERSE
「　洞房秋𣆶更思君
　寶瑟慵彈日又曛¶
　鴈過長空書不到
　滿庭黃葉落紛紛
#+END_VERSE
」¶

謝仁上人惠茶¶

#+BEGIN_VERSE
「　寄我山茶號雨前
　齋餘閑試僕夫泉¶
　(予止山居有之)¶
　睡魔遣得雖相感
　翻引詩魔來眼前
#+END_VERSE
」
<pb:KR6d0225_X_046-0934c>¶

讀項羽傳二首¶

#+BEGIN_VERSE
「　頻年戰勝恃雄強
　歷數分明在彼蒼¶
　堪笑范曾無異識
　不能令主事高皇
#+END_VERSE
」¶

其一¶

#+BEGIN_VERSE
「　發歎虞姬勢已窮
　烏江此夕喪英雄¶
　當時若也知天命
　佐漢應居第一功
#+END_VERSE
」¶

其二¶

草堂秋夜¶

#+BEGIN_VERSE
「　雨殺炎光變秋色
　清涼頓在草堂中¶
　幽人一夜坐不睡
　月照閑堦露灑空
#+END_VERSE
」¶

書荊溪禪師傳後二首¶

#+BEGIN_VERSE
「　智者真宗談一性
　相傳六世至荊溪¶
　高揮彩筆示深趣
　來學無窮俱破迷
#+END_VERSE
」¶

其一¶

#+BEGIN_VERSE
「　清風遺句滿人間
　滅後天台跡更閑¶
　碑折塔摧人不顧
　不堪冥目想空山
#+END_VERSE
」¶

其二¶

寄題章安禪師塔¶

#+BEGIN_VERSE
「　祖師墳塔在天台
　雨壞風摧事可哀¶
　香火無人空有跡
　夜深明月照蒼苔
#+END_VERSE
」¶

寄天台能上人¶

#+BEGIN_VERSE
「　天台深隱許誰同
　擾擾浮世萬事空¶
　終約携瓶訪師去
　水邊松下嘯清風
#+END_VERSE
」¶

讀秦始本紀
<pb:KR6d0225_X_046-0935a>¶

#+BEGIN_VERSE
「　縱欲勞民殊未已
　阿房望夷相次起¶
　後來風俗昧其由
　妄說秦皇能役鬼
#+END_VERSE
」¶

讀楊子法言¶

#+BEGIN_VERSE
「　秦焚漢雜道何孤
　蕩蕩皇風豈易圖¶
　空有法言為世範
　不知來者肯行無
#+END_VERSE
」¶

書慈光塔¶

#+BEGIN_VERSE
「　靈骨未藏三十載
　我來收得葬孤山¶
　此中起塔不在大
　已有高名垂世間
#+END_VERSE
」¶

苦熱¶

#+BEGIN_VERSE
「　平湖日炙沸如煑
　庭樹色乾鳥渴死¶
　何人萬里驅征車
　紅塵漲天方入市
#+END_VERSE
」¶

古鑑¶

#+BEGIN_VERSE
「　土蝕菱花有微竅
　懸向秋堂光照耀¶
　寫出人人妍醜姿
　西施始免嫫母笑
#+END_VERSE
」¶

寄題終南道宣律師塔¶

#+BEGIN_VERSE
「　冷碧終南插太虗
　紵麻蘭若舊閑居¶
　波離滅後無人繼
　蕭索西風葉滿渠
#+END_VERSE
」¶

嘲寫真¶

#+BEGIN_VERSE
「　泡幻吾身元是妄
　丹青汝影豈為真¶
　吾身汝影俱無實
　相伴茆堂作兩人
#+END_VERSE
」¶

冬日作¶

#+BEGIN_VERSE
「　凍撮閑庭土皆裂
　風號門外人來絕¶
　可憐萬事不干身
　凭欄且看千峯雪
#+END_VERSE
」¶

誡後學
<pb:KR6d0225_X_046-0935b>¶

#+BEGIN_VERSE
「　對食須思稼穡勞
　為僧安用事雄豪¶
　剃頭本意求成佛
　不為齋筵坐位高
#+END_VERSE
」¶

螢¶

#+BEGIN_VERSE
「　微蟲稟質有清光
　蹤跡難令暗室藏¶
　車胤死來人墮學
　秋庭終夜恣飛翔
#+END_VERSE
」¶

舟歸詠鴈¶

#+BEGIN_VERSE
「　嗷嗷旅鴈滿寒塘
　閑坐歸舟帶夕陽¶
　一一似能遵禮教
　等閑驚起便成行
#+END_VERSE
」¶

舟歸¶

#+BEGIN_VERSE
「　平湖渺渺澄寒水
　孤舟靜泛清光裏¶
　却慙未是狎鷗人
　處處鳧鷖盡驚起
#+END_VERSE
」¶

檻猿¶

#+BEGIN_VERSE
「　異菓供飡金鏁纏
　侯門雖貴性非便¶
　夜啼只憶巴江畔
　霜木千株冷倚天
#+END_VERSE
」¶

放猿¶

#+BEGIN_VERSE
「　放汝孤猿任自由
　萬山雲樹正含秋¶
　不知今夜啼明月
　又使何人淚暗流
#+END_VERSE
」¶

湖上望月二首¶

#+BEGIN_VERSE
「　秋水澄澄樹絕風
　冰輪苒苒上遙空¶
　閑思今夜供吟景
　冷色清光幾處同
#+END_VERSE
」¶

其一¶

#+BEGIN_VERSE
「　寒光皎皎映平湖
　水色天形兩不殊¶
　學道未能同罔象
　也於深處見圓珠
#+END_VERSE
」¶

其二
<pb:KR6d0225_X_046-0935c>¶

詠亡有禪師山齋養獼猴¶

#+BEGIN_VERSE
「　閑庭樹樹菓垂霜
　聽法猶憐入草堂¶
　異類豈能知禮節
　每來相對坐禪床
#+END_VERSE
」¶

贈廣上人¶

#+BEGIN_VERSE
「　魏闕林泉趣本同
　隨緣來往興何窮¶
　閑宵訪我茆堂宿
　湖水無波月照空
#+END_VERSE
」¶

正月晦日作¶

#+BEGIN_VERSE
「　春晴殘日照平川
　老幼相擕古岸邊¶
　富貴在天誰肯信
　臨流爭放送窮舟
#+END_VERSE
」¶

讀羅隱詩集¶

#+BEGIN_VERSE
「　非非是是正人倫
　月夜花朝幾損神¶
　薄俗不知懲勸旨
　翻嫌羅隱一生嗔
#+END_VERSE
」¶

落花¶

#+BEGIN_VERSE
「　花開花落盡由風
　數日榮衰事不同¶
　庭下𣆶來猶可翫
　綠苔芳草綴殘紅
#+END_VERSE
」¶

織婦¶

#+BEGIN_VERSE
「　九月風高未授衣
　燈前軋軋夜鳴機¶
　困來不覺支頤睡
　鼠齧[糸*系]頭四散飛
#+END_VERSE
」¶

柳¶

#+BEGIN_VERSE
「　融融春色伴花榮
　濃翠參差雨乍晴¶
　低拂冷烟元亮宅
　靜籠明月亞夫營¶
　葉浮晚水愁眉細
　絮落春衣雪片輕¶
　莫上隋堤思往事
　萬株蕭索傍河聲
#+END_VERSE
」¶

牡丹
<pb:KR6d0225_X_046-0936a>¶

#+BEGIN_VERSE
「　栽培寧暇問耕桑
　紅白相鮮映畵堂¶
　淚濕濃粧含曉露
　火燔寒玉照斜陽¶
　黃金剩買心無猒
　綺席閑觀興更狂¶
　誰向風前悟零落
　百年榮盛事非長
#+END_VERSE
」¶

鴈¶

#+BEGIN_VERSE
「　歲歲隨陽整羽翰
　翱翔還見過雲端¶
　哀音斷續霜風緊
　群影參差夜月殘¶
　鵰鶚已逃榆塞險
　烟波初下洞庭寬¶
　行人萬里思歸切
　送目遙空寄信難
#+END_VERSE
」¶

浙江𣆶望¶

#+BEGIN_VERSE
「　景象依依滿目前
　倚筇閑望思凄然¶
　隔雲清磬山傍寺
　照水孤燈渡口舡¶
　蕩漭落潮平占岸
　參差歸鴈沒遙天¶
　錢王霸業今何在
　牢落荒城積野烟
#+END_VERSE
」¶
¶
閑居編第四十六
